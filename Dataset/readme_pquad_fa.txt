پیکواد یک مجموعه داده برای درک مطلب ماشینی به زبان فارسی است که توسط گروهی از افراد جمع‌آوری شده 
است. این مجموعه شامل 80 هزار سوال به همراه پاسخ آن‌ها است و 25% سوالات غیر قابل پاسخ دادن هستند. به عنوان یک 
مجموعه داده درک مطلب ماشینی، پیکواد از یک سیستم می‌خواهد تا یک متن را بخواند و سپس سوالات مطرح شده از آن متن را 
پاسخ بدهد. سوالات پیکواد از مقالات ویکیپدیای فارسی استخراج شده‌اند و موضوع‌های متنوعی را پوشش می‌دهند. کنترل کیفیت 
بر روی مقالاتی که برای اسخراج سوال مورد استفاده قرار گرفته‌اند انجام شده است و این مقالات شامل تعداد محدودی از کلمات 
غیر فارسی هستند.

این مجموعه داده به سه دسته آموزش، اعتبارسنجی و آزمون تقسیم شده است و آمار مربوط به آن‌ها به صورت زیر است:

+----------------------------+-------+------------+------+-------+
|                            | Train | Validation | Test | Total |
+----------------------------+-------+------------+------+-------+
|      Total Questions       | 63994 |    7976    | 8002 | 79972 |
|   Unanswerable Questions   | 15721 |    1981    | 1914 | 19616 |
| Mean # of paragraph tokens |  125  |    121     | 124  |  125  |
| Mean # of question tokens  |   10  |     11     |  11  |   10  |
|  Mean # of answer tokens   |   5   |     6      |  5   |   5   |
+----------------------------+-------+------------+------+-------+

گروهی که برای جمع‌آوری داده به کار گرفته شده‌اند به تغییر ساختار جملات هنگام طرح سوالات تشویق شده بودند و از استفاده 
از کلمات غیر فارسی خودداری کرده‌اند. گروه دیگری از افراد سوالات و جواب‌های مجموعه‌های آزمون و اعتبارسنجی را مورد 
بررسی قرار داده‌اند تا از کیفیت آن‌ها اطمینان حاصل کنند. آن‌ها همچنین در صورت امکان جواب‌های بیشتری برای هر سوال در 
دو مجموعه ذکر شده فراهم می‌کردند. به این طریق جواب‌های متنوع برای سوالات در نظر گرفته شده است تا بتوان ارزیابی بهتری 
از مدل‌ها توسط این مجموعه داده داشت.

پیکواد با استفاده از ساختار جیسون ذخیره شده است و شامل متونی است که هرکدام به دسته‌ای از سوالات مرتبط گردیده است. 
پاسخ یا پاسخ‌های هر سوال توسط بازه‌ای در متن مرتبط به سوال مشخص شده است که نقطه شروع و پایان پاسخ را نشان می‌دهد. 
همچنین سوالات غیر قابل پاسخ داده با همین عنوان نشانه‌گذاری شده‌اند.

کارایی دو مدل مبتنی بر ترنسفورمر و همچنین یک مدل مبتنی بر توجه بر روی این مجموعه بررسی شده است که نتایج آن به همراه 
تخمین کارایی انسان در جدول پایین آورده شده است:

+-------------+------+------+-----------+-----------+-------------+
|    Model    |  EM  |  F1  | HasAns_EM | HasAns_F1 | NoAns_EM/F1 |
+-------------+------+------+-----------+-----------+-------------+
|     BNA     | 54.4 | 71.4 |    43.9   |    66.4   |     87.6    |
|   ParsBERT  | 68.1 | 82.0 |    61.5   |    79.8   |     89.0    |
| XLM-RoBERTa | 74.8 | 87.6 |    69.1   |    86.0   |     92.7    |
|    Human    | 80.3 | 88.3 |    74.9   |    85.6   |     96.8    |
+-------------+------+------+-----------+-----------+-------------+

پیکواد توسط پارک علم و فناوری دانشگاه امیرکبیر و با همکاری آزمایشگاه پردازش زبان طبیعی دانشگاه امیرکبیر توسعه یافته و توسط 
معاونت علمی ریاست جمهوری پشتیبانی شده‌است. هدف از انتشار این مجموعه داده کمک به پژوهش بر روی درک مطلب ماشینی و 
توسعه سیستم‌های پرسش و پاسخ به زبان فارسی است. 

